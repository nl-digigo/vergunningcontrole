# Hoe werkt de VergunningsControleService?

De gemeente Rotterdam wil het vergunningsproces digitaal ondersteunen. De vergunningscontroleservice heeft hiervoor drie data-componenten nodig. Dit zijn: 
1)	Datagedreven betekenisvol 3D-model van een bouwwerk;
2)	Datagedreven betekenisvol 3D-model van de stad;
3)	Datagedreven betekenisvolle wetgeving.

Wanneer al deze drie componenten aanwezig zijn zal de vergunnigscontroleservice werken. De idee is dat een projectontwikkelaar een betekenisvol 3D-model levert van nieuw bouwwerk. In dit model zit al de informatie die van het bouwwerk nodig is om een vergunning te kunnen controleren. Dit betreft informatie over gebruik, esthetiek, duurzaamheid, constructie, brandveiligheid etc. Het bouwwerkmodel plaatst de projectontwikkelaar op een locatie van de Digitale Stad. De gemeente zorgt er voor dat deze Digitale Stad betekenisvol beschikbaar is en dat hier alle digitale elementen in zitten die van de stad nodig zijn voor de vergunningscontrole. Dit betreft informatie over ondergrond, ruimtelijke ordening en aanwezige assets. Als derde component levert de wetgever betekenisvolle regels inclusief toepassingsgebied.  Wanneer dit gecombineerd wordt is voor mens én machine inzichtelijk te maken of de combinatie van de drie bronnen tot conflicten leidt. Door aanpassing en/of overleg met experts komt men uiteindelijk tot een passend ontwerp. 


<figure>
<img src=".\h\media\Meerwaarde3DVergunning_Liggend.png">
<figcaption>Infographic principe werking vergunningscontroleservice </caption>
</figure>

Om de informatie beschikbaar te krijgen voor de vergunningscontroleservice dient men zorg te dragen voor goede informatie-indiening. De huidige formaten die men aan elkaar overdraagt zijn betekenisvol voor de mens, maar niet voor de machine. Om te zorgen dat zowel mens als machine de informatie betekenisvol in kan zien zal men andere formaten moeten uitwisselen. Een nieuw ontwerp levert men hiervoor aan in IFC-versie 4 naast of in plaats van PDF, gebruikt men GEO-standaarden als CityJSON voor het uitwisselen van geo-informatie naast of in plaats van kaartmateriaal. Als derde element gebruikt men regels in een rule-language als SPARQL/SHACL naast of in plaats van tekst. 

<figure>
<img src=".\h\media\indieningsvereisten 2.jpg">
<figcaption>Indieningsvereisten voor mens én machine </caption>
</figure>

