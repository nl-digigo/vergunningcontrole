# Inleiding

# Digitale Stad
In deze tijd van steeds verder gaande digitalisering zien we dat de digitale werkelijkheid een steeds grotere impact op onze samenleving heeft. Digitalisering is meer dan een trend. Een werkelijkheid die niet langer ernaast bestaat, maar meer-en-meer verweven raakt. Dit biedt nieuwe kansen, maar brengt ook bedreigingen met zich mee. Hoe gaan wij hier mee om, als stad en overheid? We kunnen dit overlaten aan grote mondiaal opererende multinationals, maar we kunnen ook zelf het initiatief nemen met een eigen Digitale Stad. Het programma Digitale Stad (DS) van de gemeente Rotterdam onderzoekt de kansen en bedreigingen van digitalisering op de stad van de toekomst. De Digitale Stad kijkt hierbij naar de rol en wensen van zowel de (lokale) overheid, als de bewoners, ondernemers en bezoekers. Het hart van het programma is de ontwikkeling van een generiek Open Urban Platform, inclusief een 3D Digital Twin van Rotterdam. Door het initiëren en uitvoeren van pilotprojecten met interne en externe partijen bouwt DS nieuwe kennis op om de benodigde ontwikkelingen te stimuleren. Digitale Stad is onderdeel van de concernbrede Digitaliseringsagenda.

Door samen met geïnteresseerde partijen op te trekken in pilotprojecten worden stap-voor-stap de puzzelstukjes op hun plek gelegd. Elk project mondt uit in nieuwe toepassingen op het platform. Deze pagina beschrijft de toepassing, het prototype, vergunningscontroleservice (VCS). Deze toepassing biedt een digitale ondersteuning voor het sneller kunnen afgeven van een omgevingsvergunning door het gebruik van betekenisvolle digitale 3D modellen.

Hoe mooi zou het zijn als een ontwikkelende partij zijn nieuwbouwplan alvast als een digitale toekomstige werkelijkheid kan verbinden met de digitale stad, dat een digitale beschrijving biedt van de actuele werkelijkheid (‘Digital Twin’)? Met een druk op de knop ziet een ontwikkelende en toetsende partij wat deze voorgestelde toekomstige werkelijkheid doet met de omgeving en of deze voldoet aan de afspraken. Zo kunnen we nu sneller zien wat mogelijk en wenselijk is, we kunnen sneller het gewenste bouwen en in de toekomst sneller het gewenste beheren. 

# De omgevingswet voor Rotterdammers in de digitale stad
Binnen de digitale stad gaan we uit van drie verschillende werkelijkheden. De 'echte' wereld noemen we de fysieke werkelijkheid. In de fysieke werkelijkheid gelden de natuurwetten. Mensen, Rotterdammers, ervaren dit als fysiek, echt, tastbaar. De tweede werkelijkheid is de werkelijkheid waarin we afspraken met elkaar maken. Dit doen wij in wet– en regelgeving zoals de omgevingswet, normen en waarden, mondelinge afspraken of in standaarden. Deze werkelijkheid noemen we de sociale werkelijkheid of ook wel de juridische werkelijkheid. De informatiesystemen waarin alles geborgd wordt met data en applicaties noemen we de digitale werkelijkheid, de digitale stad.

<figure>
<img src=".\h\media\Digitale Sociale en Fysieke stad.jpg"alt="Image" style="width:500px;">
<figcaption>Digitale, sociale en fysieke stad</caption>
</figure>

Met de vergunningscontroleservice wil de gemeente Rotterdam machine en mens optimaal samen laten werken bij het controleren van een verzoek voor een bouwvergunning. Dit levert voordelen op die in hoofdstuk 2 beschreven zijn. Om een goede VCS te kunnen ontwikkelen is het van groot belang dat de digitale/administratieve, fysieke en sociale/juridische werkelijkheid samen werkt. De werkelijkheden dienen met elkaar in overeenstemming te zijn. De basis voor een goede beslissing voor beschikking is:
• sluitende en kwalitatief goede informatie;
• heldere wetgeving; 
• een fysieke werkelijkheid die hiermee in overeenstemming is. 
Als een van deze componenten ontbreekt is er een grote kans op het van ontstaan onbetrouwbare situaties en conflicten tussen partijen. Als deze componenten als een samenhangend geheel werken kunnen mens en machine elkaar versterken en tot een optimale service komen. 

Dit document toont de bevindingen die zijn gedaan in de ontwikkeling van het prototype vergunningscontroleservice. 




